<h1>Sektionslokalen</h1>

<p>Vi i IN-sektionen har vår egen lokal på KTH Campus Kista, sektionslokalen <b>Kistan 2.0</b>. Där kan du som student plugga, värma mat, umgås och delta i aktiviteter. Lokalen är öppen för alla studenter &#8211; även om du inte är sektionsmedlem &#8211; normalt mellan 8-17 vardagar.</p>

<p>Kistan 2.0 används flitigt av sektionens nämnder och klubbar varför sektionslokalen ofta är bokad för olika aktiviteter, interna och externa. <a href="https://www.google.com/calendar/embed?src=9115f4o4i3pqn006dcqelbit2s%40group.calendar.google.com&amp;ctz=Europe/Stockholm">Bokningsschemat kan du se här</a>. För information om kommande evenemang som du kan delta i, <a href="http://insektionen.se">kolla nyhetsflödet och kalendern här på hemsidan</a>.</p>

<h2>Puben</h2>

<p>Varje tisdag och torsdag under ordinarie studieperiod (alltså ej under lov eller tentaperiod) är det pub i sektionslokalen <b>Kistan 2.0</b>. Tisdagspubarna anordnas av <a href="http://www.tmeit.se">TMEIT</a> och torsdagspubarna av <a href="http://www.qmisk.com">QMISK</a>. Du hittar närmare info om tema, priser, sortiment och tider i nyhetsflödet samt från mästerierna själva! Normalt är dock puben öppen från 16:00 och stänger senast 03:00.</p>

<p>I puben finns ett stort öl- och spritsortiment samt självfallet vin, cider och alkoholfria drycker.<br />
Även mat och snacks som popcorn och nötter finns att köpa. Allting givetvis till studentvänliga priser för THS-medlemmar!</p>

<h2>Hitta hit</h2>

<p><b>Kistan 2.0</b> ligger innanför entrén till höger om du kommer in i Electrum från Kistagången 16. Tag den första dörren till höger och följ korridoren rakt fram, så har du ingången till Kistan till vänster i korridorens slut. Även när det inte är pub så är Kistan 2.0 öppen för alla studenter att plugga, äta eller umgås i mellan 8-17 vardagar.</p>