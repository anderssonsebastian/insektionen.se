<h1>Campus Kista</h1>

<p>KTH Campus Kista inryms numera i <a href="https://www.google.com/maps/place/Kistagången+16,+164+40+Kista,+Sweden/">Electrum (Kistagången 16)</a>. Det gamla campuset i Forum (Isafjordsgatan 39) används inte längre. <a href="http://www.kth.se/ict/om/hitta-till-oss-1.7965">Här</a> kan du läsa om hur du hittar hit.</p>

<h2>Om något händer</h2>

<p>Om en allvarlig händelse inträffar, ring KTHs larmcentral på <b>08-790 77 00. </b>Vid akut nödsituation där risk för hälsa eller egendom föreligger, ring alltid <b>112</b>. Båda är öppna dygnet runt.</p>

<h2>Salar och lokaler</h2>

<p>Om du kommer in genom entrén från Kistagången så ligger alla föreläsnings- och lektionssalar på <b>höger</b> sida av ljusgården. Sal A, B och C ligger ungefär i nivå med respektive trapphus A, B och C, en våning ner från Kistagången räknat. Det hänger skyltar i taket som visar var de olika salarna ligger. Om du vill sitta och studera enskilt eller i grupp kan du använda dig av de öppna ytor som finns eller sitta i sektionslokalen, <b>Kistan 2.0</b>. Där finns det också mikrovågsugnar för att värma mat. Sektionslokalen är öppen för alla studenter, normalt mellan 8-17 vardagar. Du hittar den genom att gå in genom första entrén till höger från Kistagången räknat och följa korridoren rakt fram.</p>

<h2>Regler</h2>

<p>Följande regler gäller grupprum<b>:</b></p>

<ul>

	<li>Grupprummen är bokningsbara mellan 07:00 och 23:00, sju dagar i veckan.</li>

	<li>De kan bokas för minst en halvtimme och max två timmar åt gången, högst två veckor framåt. En ny bokning kan göras när den föregående är avslutad.</li>

	<li>Endast program- och kursstudenter på KTH Kista kan nyttja grupprummen.</li>

	<li>Företråde ges till grupper om minst två personer. Sitter någon ensam i ett grupprum har en grupp på två eller fler personer rätt att nyttja grupprummet även om den ensamma studenten har en bokning.</li>

	<li>Om ett rum är bokat och ingen har dykt upp efter 15 minuter är det fritt fram att nyttja rummet.</li>

	<li>Bokning görs i TimeEdit &#8211; <a href="https://se.timeedit.net/web/kth/db1/stud02/ri1Q9.html">länk finns här</a>.</li>

</ul>

<h2>Felanmälan</h2>

<p>Om du märker att en skrivare inte fungerar, att ett handtag håller på att lossna eller andra fel och brister i studiemiljön bör du felanmäla detta. Det gör du enklast till Servicecenter på plan 3 eller <a href="mailto:service@ict.kth.se">service@ict.kth.se</a> , som kan åtgärda felet eller vidarebefordra anmälan till rätt instans.</p>

<h2>Övriga frågor</h2>

<p>Om du behöver hjälp med att hitta en sal, har du tappat bort något, eller om du behöver hjälp med ditt passerkort eller KTH-konto kan du vända dig till Servicecenter på plan 3.<br />
Det är öppet 8-16 mån-tors, och 8-14 på fredagar, de kan också nås på <a href="mailto:service@ict.kth.se">service@ict.kth.se</a>.</p>